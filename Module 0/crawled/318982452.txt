{"url": "https://camt.cmu.ac.th/index.php/th/ข้อมูลคณะ/วิสัยทัศน์และพันธกิจ.html", "title": "วิสัยทัศน์และพันธกิจ", "text": "หน้าหลัก        รู้จักเรา           Back      วิสัยทัศน์และพันธกิจ        แผนที่        รายชื่อบุคลากร        โครงสร้างองค์กร              หลักสูตร และ การรับสมัคร        นักศึกษา           Back      ระบบขอหนังสือรับรอง        ดาวน์โหลดเอกสารเบิกค่าการศึกษาบุตรข้าราชการ        ดาวน์โหลดเอกสารสำหรับนักศึกษา        ข้อร้องเรียนจากนักศึกษา              All Download        การชำระเงิน        ติดต่อเรา         Language           Back      THAI        ENG                        Back       เข้าสู่ระบบ         ชื่อสมาชิก             รหัสผ่าน        จำการเข้าระบบ      เข้าสู่ระบบ      ลืมชื่อผู้ใช้?    ลืมรหัสผ่าน?                       ข้อมูลสาธารณะ                                     วิสัยทัศน์และพันธกิจ           ความเป็นมา  รัฐบาลได้กำหนดให้จังหวัดเชียงใหม่ เป็นศูนย์กลางของอนุภูมิภาคลุ่มน้ำโขงในทุก ๆ ด้าน โดยเฉพาะการท่องเที่ยว หัตถอุตสาหกรรม และอุตสาหกรรมซอฟแวร์ เพื่อสนับสนุนยุทธศาสตร์เป้าหมายการพัฒนาขีดความสามารถในการแข่งขันของประเทศ  มหาวิทยาลัยเชียงใหม่ ซึ่งเป็นมหาวิทยาลัยหลักของจังหวัดเชียงใหม่และภาคเหนือ มีความพร้อมด้านบุคลากร วิชาการ สาธารณูปโภคและสาธารณูปการ พร้อมที่จะก้าวสู่การเป็นศูนย์กลางระดับนานาชาติในการจัดการศึกษาและวิจัย เพื่อตอบสนองนโยบายรัฐบาลในการพัฒนาเชียงใหม่ให้เป็นศูนย์กลางในด้านต่าง ๆ โดยมุ่งเน้นการพัฒนาทรัพยากรมนุษย์และการสร้างองค์ความรู้ใหม่เพื่อสนับสนุนภาครัฐ เอกชนและชุมชนในเขตภาคเหนือ จึงได้นำเสนอกลยุทธ์เพื่อการพัฒนาขีดความสามารถในการแข่งขันของเชียงใหม่ในยุคเศรษฐกิจใหม่ ในการสัมมนายุทธศาสตร์การพัฒนาขีดความสามารถในการแข่งขันของภาคเหนือเมื่อวันที่ 11 เมษายน 2546 โดยเสนอโครงการสร้างขีดความสามารถในการแข่งขันเน้นการพัฒนากลุ่มแข่งขัน (Competitive Cluster) อุตสาหกรรมการท่องเที่ยว หัตถอุตสาหกรรมและอุตสาหกรรมซอฟแวร์ในภาคเหนือพร้อม ๆ กัน และได้นำเข้าที่ประชุมคณะรัฐมนตรี โดยได้รับอนุมัติโครงการในวันที่ 22 กรกฏาคม 2549 เป็นกรอบงบประมาณทั้งสิ้น 464.3 ล้านบาท  มหาวิทยาลัยเชียงใหม่ จึงได้ทำการจัดตั้งวิทยาลัยเทคโนโลยีสารสนเทศ การสื่อสาร สื่อและศิลปะ (College of Arts, Media and ICT) ขึ้น เพื่อบูรณาการสาขาวิชาต่าง ๆ ที่เกี่ยวเนื่องให้มีความสอดคล้อง (Synergy) เพื่อที่จะทำให้สามารถสนับสนุนด้านวิชาการ แก่กลุ่มแข่งขันอุตสาหกรรมในท้องถิ่น รวมทั้งรองรับโครงการด้านการพัฒนาขีดความสามารถในการแข่งขันของจังหวัดเชียงใหม่และรัฐบาลในระยะยาว  สภามหาวิทยาลัย ในคราวประชุมครั้งที่ 6/2546 เมื่อวันที่ 23 สิงหาคม 2546 อนุมัติให้จัดตั้งวิทยาลัยเทคโนโลยีสารสนเทศ การสื่อสาร สื่อและศิลปะ โดยให้แก้ไขชื่อเป็น “วิทยาลัยศิลปะ สื่อและเทคโนโลยี มหาวิทยาลัยเชียงใหม่ (College of Arts Media and Technology)” มีฐานะเป็นองค์กรในกำกับมหาวิทยาลัย ในระดับเทียบเท่ากับคณะ ที่ไม่เป็นส่วนราชการตามมาตรา 8 และ 9 แห่งพระราชบัญญัติมหาวิทยาลัยเชียงใหม่ พ.ศ. 2530 มีการบริหารงานเป็นอิสระจากระบบราชการมีการบริหารและการจัดการเทียบเท่ากับวิทยาลัยนานาชาติของมหาวิทยาลัยอื่น ๆ เช่น สถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย สถาบันเทคโนโลยีนานาชาติสิรินธรแห่งมหาวิทยาลัยธรรมศาสตร์ เป็นต้น โดยจะมีการจัดตั้งหน่วยดำเนินการในรูปของสถาบันและศูนย์นานาชาติเพื่อให้การบริหารจัดการมีความคล่องตัวและมีประสิทธิภาพต่อไป  ปรัชญา  สร้างบัณฑิต มหาบัณฑิต และดุษฎีบัณฑิต ให้เป็นผู้ใช้ความรู้ในระดับนานาชาติ สนับสนุนการพัฒนาเศรษฐกิจฐานความรู้และสังคมฐานความรู้ “International Knowledge Worker”  พันธกิจ   ด้านการจัดการศึกษา จัดหลักสูตรการศึกษาที่มุ่งเน้นความเป็นเลิศทางวิชาการ ตอบสนองยุทธศาสตร์การพัฒนาประเทศ Thailand 4.0 และผลิตบัณฑิตที่เป็นคนดี คนเก่ง รู้จริงปฏิบัติได้ มีความเป็นสากล  ด้านการวิจัย วิจัยและพัฒนาวิจัยร่วมกับอุตสาหกรรม Digital สร้างนวัตกรรมด้าน Digital ที่สามารถนำไปใช้ได้จริง สามารถถ่ายทอดเทคโนโลยีให้กับอุตสาหกรรมหรือนำไปใช้เชิงพาณิชย์เพื่อสร้างรายได้ รวมทั้งเผยแพร่งานวิจัยสู่ระดับสากล  ด้านการบริการวิชาการ ให้บริการวิชาการแก่สังคม เพื่อนำองค์ความรู้ด้านเทคโนโลยีสารสนเทศ ไปปรับใช้ประโยชน์ ทั้งรูปแบบเพื่อการหารายได้ และพัฒนาสังคม  ด้านการบริหาร พัฒนาระบบบริหารและการจัดการ โดยใช้เทคโนโลยีสารสนเทศ ภายใต้ระบบมหาวิทยาลัยในกำกับด้วยหลักธรรมาภิบาล อย่างมีประสิทธิภาพและประสิทธิผล   กลยุทธ์  ใช้สนเทศศาสตร์ (Informatics) ในการพัฒนาบุคลากร และสร้างองค์ความรู้ในการเพิ่มขีดความสามารถทางการแข่งขัน  วิสัยทัศน์  มุ่งสร้างสรรค์นวัตกรรมสู่ความยั่งยืน “Toward creating innovation to sustainability”  ภารกิจ   ผลิตบัณฑิตและพัฒนาทรัพยากรมนุษย์ตามความต้องการของกลุ่มแข่งขันอุตสาหกรรมการท่องเที่ยว หัตถอุตสาหกรรม และอุตสาหกรรมซอฟต์แวร์ เพื่อเป็นผู้ปฏิบัติงานระดับนานาชาติอย่างมีประสิทธิภาพ  วิจัยพัฒนาองค์ความรู้ใหม่เพื่อสนับสนุนกลุ่มแข่งขันอุตสาหกรรมท่องเที่ยว หัตถอุตสาหกรรม และอุตสาหกรรมซอฟต์แวร์  สนับสนุนการจัดทำระบบจัดการความรู้เพื่อการเรียนรู้และช่วยตัดสินใจแก่องค์กรขนาดใหญ่ กลุ่มแข่งขันที่เกี่ยวข้องและชุมชน   วัตถุประสงค์   เพื่อพัฒนาบุคลากรและสร้างองค์ความรู้ใหม่ในการสนับสนุนกลุ่มแข่งขัน (Academic Cluster) อุตสาหกรรมการท่องเที่ยว หัตถอุตสาหกรรม และอุตสาหกรรมซอฟต์แวร  เพื่อพัฒนาความเป็นเลิศทางวิชาการของมหาวิทยาลัยเชียงใหม่ ในด้านเทคโนโลยีสารสนเทศ และการสื่อสาร การท่องเที่ยว ศิลปะ และการออกแบบสินค้าหัตถกรรม  เพื่อพัฒนาความเป็นเลิศทางวิชาการของมหาวิทยาลัยเชียงใหม่ในด้านสื่อทางเลือกใหม่ (Alternative Media) เช่น e-Newspaper, e-Radio, Web TV และอื่นๆ  เพื่อรองรับโครงการของรัฐบาลและเอกชนที่เกี่ยวข้องกับการสร้างขีดความสามารถในการแข่งขันของภาคเหนือ เพื่อพัฒนาจังหวัดเชียงใหม่ให้เป็นศูนย์กลางของอนุภูมิภาคลุ่มแม่น้ำโขงในระยะยาว       FaLang translation system by Faboba               รู้จักเรา                   อาคารวิทยาลัยศิลปะ สื่อ และเทคโนโลยี College of Arts, Media and Technology ที่อยู่\t/Address : 239 ถ.ห้วยแก้ว ต.สุเทพ อ.เมือง  จ.เชียงใหม่ 50200 239 Huaykaew Rd., Suthep, Muang, Chiang Mai 50200  โทร/Tel.\t: 053-920299 โทรสาร/Fax.\t: 053-941803 Website\t: http://www.camt.cmu.ac.th     ช่วงเวลาทำงาน / Office hours     วันจันทร์ - วันศุกร์ / Monday - Friday  08:30 - 16:30 น / 08:30 AM - 04:30 PM              Copyright ©\n\t2016 - \t2022 College of Arts, Media and Techonology                         In order to provide you with the best online experience this website uses cookies.       นโยบายการใช้ Cookie คุณสามารถเลือกปฏิเสธการทำงานของคุ้กกี้ได้ตามความต้องการของคุณ โดยการตั้งค่าเบราว์เซอร์หรือการตั้งค่าความเป็นส่วนตัวของคุณ เพื่อระงับการเก็บรวมรวบข้อมูลโดยคุกกี้ในอนาคต อย่างไรก็ตาม หากคุณตั้งค่าเบราว์เซอร์ หรือค่าความเป็นส่วนตัวของคุณ ด้วยการปฎิเสธการทำงานของคุกกี้ทั้งหมด คุณอาจไม่สามารถใช้งานฟังก์ชั่นบางอย่าง หรือทั้งหมดบนเว็บไซต์มหาวิทยาลัยเชียงใหม่ได้อย่างมีประสิทธิภาพ กดปุ่ม \"ยอมรับทั้งหมด\" เพื่ออนุญาตให้เราสามารถนำข้อมูลการใช้งานไปวิเคราะห์เพื่อพัฒนาเว็บไซต์ต่อไป  นโยบายคุกกี้ https://www.cmu.ac.th/th/privacy   ยอมรับทั้งหมด", "url_lists": ["https://camt.cmu.ac.th/index.php/th/", "https://camt.cmu.ac.th/index.php/en/", "https://camt.cmu.ac.th/index.php/th/ข้อมูลคณะ/วิสัยทัศน์และพันธกิจ.html", "https://www.google.co.th/maps/@18.8004465,98.950368,18.27z?hl=en", "https://camt.cmu.ac.th/index.php/th/ข้อมูลคณะ/รายชื่อบุคลากร.html", "https://camt.cmu.ac.th/index.php/th/ข้อมูลคณะ/organizational-structure.html", "http://go.camt.cmu.ac.th", "https://camt.cmu.ac.th/index.php/en/", "https://service.camt.cmu.ac.th/studentForm/", "https://camt.cmu.ac.th/index.php/th/นักศึกษา/ดาวน์โหลดเอกสารเบิกค่าการศึกษาบุตรข้าราชการ.html", "https://camt.cmu.ac.th/index.php/th/นักศึกษา/ดาวน์โหลดเอกสารสำหรับนักศึกษา.html", "https://service.camt.cmu.ac.th/complaint/", "https://camt.cmu.ac.th/index.php/th/all-download.html", "https://camt.cmu.ac.th/index.php/th/payment.html", "https://camt.cmu.ac.th/index.php/th/ติดต่อเรา.html", "https://camt.cmu.ac.th/index.php/en/", "https://camt.cmu.ac.th/index.php/th/", "https://camt.cmu.ac.th/index.php/en/", "https://camt.cmu.ac.th/index.php/en/", "https://camt.cmu.ac.th/index.php/en/", "https://camt.cmu.ac.th/index.php/th/component/users/?view=remind&Itemid=101", "https://camt.cmu.ac.th/index.php/th/component/users/?view=reset&Itemid=101", "https://camt.cmu.ac.th/index.php/th/oit.html", "https://twitter.com/intent/tweet", "http://www.faboba.com", "https://camt.cmu.ac.th/www.camt.cmu.ac.th", "https://camt.cmu.ac.th/", "https://www.cmu.ac.th/th/privacy"]}