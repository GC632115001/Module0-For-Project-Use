{"url": "https://camt.cmu.ac.th/index.php/th/หัวข้อกลุ่มข่าวทั้งหมด/24-ข่าวทั่วไป/681-อาจารย์-camt-ร่วมโปรแกรมสริมสร้าง-ขีดความสามารถบุคลากรด้านอุดมศึกษา-“train-the-trainers”-ภายใต้กรอบการดำเนินงาน-erasmus.html", "title": "อาจารย์ CAMT ร่วมโปรแกรมสริมสร้าง ขีดความสามารถบุคลากรด้านอุดมศึกษา “Train the Trainers” ภายใต้กรอบการดำเนินงาน Erasmus+", "text": "หน้าหลัก        รู้จักเรา           Back      วิสัยทัศน์และพันธกิจ        แผนที่        รายชื่อบุคลากร        โครงสร้างองค์กร              หลักสูตร และ การรับสมัคร        นักศึกษา           Back      ระบบขอหนังสือรับรอง        ดาวน์โหลดเอกสารเบิกค่าการศึกษาบุตรข้าราชการ        ดาวน์โหลดเอกสารสำหรับนักศึกษา        ข้อร้องเรียนจากนักศึกษา              All Download        การชำระเงิน        ติดต่อเรา         Language           Back      THAI        ENG                        Back       เข้าสู่ระบบ         ชื่อสมาชิก             รหัสผ่าน        จำการเข้าระบบ      เข้าสู่ระบบ      ลืมชื่อผู้ใช้?    ลืมรหัสผ่าน?                       ข้อมูลสาธารณะ                                     อาจารย์ CAMT ร่วมโปรแกรมสริมสร้าง ขีดความสามารถบุคลากรด้านอุดมศึกษา “Train the Trainers” ภายใต้กรอบการดำเนินงาน Erasmus+           อาจารย์ CAMT ร่วมโปรแกรมสริมสร้าง ขีดความสามารถบุคลากรด้านอุดมศึกษา “Train the Trainers” ภายใต้กรอบการดำเนินงาน Erasmus+   ผู้ช่วยศาสตราจารย์ ดร.ปิติพงษ์ ยอดมงคล รองอธิการบดีมหาวิทยาลัยเชียงใหม่ พร้อมด้วย นายธรรมนูญ น่วมอนงค์ รองผู้อำนวยการสำนักงานบริหารงานวิจัย ผู้ช่วยศาสตราจารย์ ดร.อรวิชย์ ถิ่นนุกูล ผู้ช่วยคณบดี ฝ่ายวิจัยและความร่วมมือ วิทยาลัยศิลปะ สื่อ และเทคโนโลยี และ ผู้ช่วยศาสตราจารย์ ดร.ภัทรพร คูวุฒยา กร อาจารย์ประจำวิทยาลัยศิลปะ สื่อ และเทคโนโลยี ตัวแทนจากมหาวิทยาลัยเชียงใหม่ ได้เข้าร่วมโปรแกรมการฝึกอบรม “Train the Trainers” ภายใต้กรอบการดำเนินงาน Erasmus+ โปรแกรมเสริมสร้าง ขีดความสามารถบุคลากรด้านอุดมศึกษา สนับสนุนโดยสหภาพยุโรป (European Union: EU) ณ มหาวิทยาลัยลัยฟลอเรนซ์ (University of Florence) ประเทศอิตาลี และ มหาวิทยาลัยเศรษฐศาสตร์และธุรกิจแห่งเอเธนส์ (Athens University of Economics and Business: AUEB) ณ สาธารณรัฐเฮลเลนิก (กรีซ) ในระหว่างวันที่ 7-25 พฤศจิกายน 2565  สำหรับโปรแกรมการฝึกอบรม “Train the Trainers” ได้รับการพัฒนาโดยพันธมิตรผู้เชี่ยวชาญจากสหภาพยุโรป ซึ่งดำเนินงานภายใต้โครงการ “Advancing Strategic Management, Leadership and Fundraising in Higher Education in Asia” (ASTRA Project) ที่มีวัตถุประสงค์ของกิจกรรมการฝึกอบรม เพื่อมุ่งเสริมสร้างขีดความสามารถให้แก่บุคลากรของสถาบันอุดมศึกษาให้เป็นผู้มีความรู้ความสามารถ ตลอดจนมีทักษะด้านความเป็นผู้นำและการจัดการเชิงกลยุทธ์สำหรับการหาแหล่งทุนวิจัยจากสหภาพยุโรป โดยเฉพาะอย่างยิ่ง มหาวิทยาลัยเชียงใหม่ที่ให้ความสำคัญกับการพัฒนาบุคลากรเพื่อสมรรถนะสูงและนโยบาย Global partnership โปรแกรมการฝึกอบรมในครั้งนี้จึงถือเป็นขั้นตอนสำคัญในการเตรียมความพร้อมบุคลากรของมหาวิทยาลัยเชียงใหม่ ให้สามารถทำงานด้านต่าง ๆ ร่วมกับหน่วยงานต่างประเทศ สู่การจัดตั้งและบริหารจัดการ “ศูนย์นวัตกรรมและให้คำปรึกษาด้านการวิจัยและพัฒนา” แห่งใหม่ หรือ “R&D Innovation & Consulting Hub” ซึ่งจะถูกจัดตั้งขึ้นภายใน 4 มหาวิทยาลัยพันธมิตรในระยะต่อไป (ประเทศไทย 2 แห่ง, ประเทศลาว 2 แห่ง)   การอบรมเชิงปฏิบัติการ รับฟังบรรยายและเยี่ยมชมหน่วยงานต่าง ๆ ณ University of Florence ประเทศอิตาลี   คณะผู้วิจัยร่วมรับฟังบรรยาย อภิปรายและแลกเปลี่ยนเรียนรู้ในหัวข้อต่าง ๆ ร่วมกับผู้เชี่ยวชาญที่มีประสบการณ์ทำงานร่วมกับสหภาพยุโรป เช่น  - รูปแบบและแนวทางการบริหารจัดการองค์กร  - รูปแบบของทุนประเภทต่าง ๆ ภายใต้โปรแกรมของสหภาพยุโรป  - แนวทางการเขียนข้อเสนอโครงการภายใต้กรอบการดำเนินงานของสหภาพยุโรป  ตลอดจนการเข้าเยี่ยมชมหน่วยงานต่าง ๆ ของมหาวิทยาลัย ทำให้มองเห็นโอกาสความร่วมมือด้านต่าง ๆ  ระหว่างมหาวิทยาลัยเชียงใหม่และหน่วยงาน เช่น  - The Media Integration and Communication Center, University of Florence (MIC, UNIFI)  - LabCom-Research and Action for psychosocial well-being, Academic Spin-off University of Florence  - UNIFI Business Incubator   กิจกรรมการฝึกอบรมหัวข้อ Leadership Course ที่มุ่งเน้นการอบรมเชิงปฏิบัติการเรื่องทักษะการเป็นผู้นำ (Leadership skill) และการจัดการเชิงกลยุทธ์ (Strategic management) รับฟังการบรรยายหัวข้อเรื่อง EU Funding Opportunities for ASIAN Universities และ   ศึกษาดูงาน ณ Athens Center for Entrepreneurship and Innovation (ACEin) และ R&D Hub of Harokopio University  นอกจากนี้ คณะทำงานยังได้ร่วมกันพัฒนาข้อเสนอภายใต้โปรแกรม เพื่อการยื่นขอทุนสนับสนุนจากสหภาพยุโรปในโครงการถัดไป ซึ่งจะได้รับการส่งเสริมและช่วยเหลือจากเครือข่ายพันธมิตร เสริมสร้างโอกาสความร่วมมือทางวิชาการและความสัมพันธ์ด้านต่าง ๆ ระหว่างวิทยาลัยศิลปะ สื่อ และเทคโนโลยี มหาวิทยาลัยเชียงใหม่ กับภาคีเครือข่ายหน่วยงานสหภาพยุโรปให้มีความใกล้ชิดมากยิ่งขึ้น  อัปเดตและติดตามข่าวสารเพิ่มเติมได้ที่  Website: www.astra-project.eu/  Facebook page: https://www.facebook.com/astra.eu.project  Twitter: twitter.com/ASTRA_Project_  https://coe.camt.cmu.ac.th                                                                               FaLang translation system by Faboba               หัวข้อกลุ่มข่าวทั้งหมด        ข่าวบริการการศึกษา                   อาคารวิทยาลัยศิลปะ สื่อ และเทคโนโลยี College of Arts, Media and Technology ที่อยู่\t/Address : 239 ถ.ห้วยแก้ว ต.สุเทพ อ.เมือง  จ.เชียงใหม่ 50200 239 Huaykaew Rd., Suthep, Muang, Chiang Mai 50200  โทร/Tel.\t: 053-920299 โทรสาร/Fax.\t: 053-941803 Website\t: http://www.camt.cmu.ac.th     ช่วงเวลาทำงาน / Office hours     วันจันทร์ - วันศุกร์ / Monday - Friday  08:30 - 16:30 น / 08:30 AM - 04:30 PM              Copyright ©\n\t2016 - \t2022 College of Arts, Media and Techonology                         In order to provide you with the best online experience this website uses cookies.       นโยบายการใช้ Cookie คุณสามารถเลือกปฏิเสธการทำงานของคุ้กกี้ได้ตามความต้องการของคุณ โดยการตั้งค่าเบราว์เซอร์หรือการตั้งค่าความเป็นส่วนตัวของคุณ เพื่อระงับการเก็บรวมรวบข้อมูลโดยคุกกี้ในอนาคต อย่างไรก็ตาม หากคุณตั้งค่าเบราว์เซอร์ หรือค่าความเป็นส่วนตัวของคุณ ด้วยการปฎิเสธการทำงานของคุกกี้ทั้งหมด คุณอาจไม่สามารถใช้งานฟังก์ชั่นบางอย่าง หรือทั้งหมดบนเว็บไซต์มหาวิทยาลัยเชียงใหม่ได้อย่างมีประสิทธิภาพ กดปุ่ม \"ยอมรับทั้งหมด\" เพื่ออนุญาตให้เราสามารถนำข้อมูลการใช้งานไปวิเคราะห์เพื่อพัฒนาเว็บไซต์ต่อไป  นโยบายคุกกี้ https://www.cmu.ac.th/th/privacy   ยอมรับทั้งหมด", "url_lists": ["https://camt.cmu.ac.th/index.php/th/", "https://camt.cmu.ac.th/index.php/en/", "https://camt.cmu.ac.th/index.php/th/ข้อมูลคณะ/วิสัยทัศน์และพันธกิจ.html", "https://www.google.co.th/maps/@18.8004465,98.950368,18.27z?hl=en", "https://camt.cmu.ac.th/index.php/th/ข้อมูลคณะ/รายชื่อบุคลากร.html", "https://camt.cmu.ac.th/index.php/th/ข้อมูลคณะ/organizational-structure.html", "http://go.camt.cmu.ac.th", "https://camt.cmu.ac.th/index.php/en/", "https://service.camt.cmu.ac.th/studentForm/", "https://camt.cmu.ac.th/index.php/th/นักศึกษา/ดาวน์โหลดเอกสารเบิกค่าการศึกษาบุตรข้าราชการ.html", "https://camt.cmu.ac.th/index.php/th/นักศึกษา/ดาวน์โหลดเอกสารสำหรับนักศึกษา.html", "https://service.camt.cmu.ac.th/complaint/", "https://camt.cmu.ac.th/index.php/th/all-download.html", "https://camt.cmu.ac.th/index.php/th/payment.html", "https://camt.cmu.ac.th/index.php/th/ติดต่อเรา.html", "https://camt.cmu.ac.th/index.php/en/", "https://camt.cmu.ac.th/index.php/th/", "https://camt.cmu.ac.th/index.php/en/", "https://camt.cmu.ac.th/index.php/en/", "https://camt.cmu.ac.th/index.php/en/", "https://camt.cmu.ac.th/index.php/th/component/users/?view=remind&Itemid=101", "https://camt.cmu.ac.th/index.php/th/component/users/?view=reset&Itemid=101", "https://camt.cmu.ac.th/index.php/th/oit.html", "https://twitter.com/intent/tweet", "https://www.facebook.com/astra.eu.project", "https://coe.camt.cmu.ac.th", "https://camt.cmu.ac.th/images/gallery_in_article/2022112501/S__30621703.jpg", "https://camt.cmu.ac.th/images/gallery_in_article/2022112501/S__30621714.jpg", "https://camt.cmu.ac.th/images/gallery_in_article/2022112501/S__30621717.jpg", "https://camt.cmu.ac.th/images/gallery_in_article/2022112501/S__30621722.jpg", "https://camt.cmu.ac.th/images/gallery_in_article/2022112501/S__30621727.jpg", "https://camt.cmu.ac.th/images/gallery_in_article/2022112501/S__30646282.jpg", "https://camt.cmu.ac.th/images/gallery_in_article/2022112501/S__30646284.jpg", "https://camt.cmu.ac.th/images/gallery_in_article/2022112501/S__30646285.jpg", "https://camt.cmu.ac.th/images/gallery_in_article/2022112501/S__30646286.jpg", "https://camt.cmu.ac.th/images/gallery_in_article/2022112501/S__30646287.jpg", "https://camt.cmu.ac.th/images/gallery_in_article/2022112501/S__30646288.jpg", "https://camt.cmu.ac.th/images/gallery_in_article/2022112501/S__30646289.jpg", "https://camt.cmu.ac.th/images/gallery_in_article/2022112501/S__30654470.jpg", "http://www.faboba.com", "https://camt.cmu.ac.th/index.php/th/หัวข้อกลุ่มข่าวทั้งหมด.html", "https://camt.cmu.ac.th/index.php/th/หัวข้อกลุ่มข่าวทั้งหมด/17-ข่าวบริการการศึกษา.html", "https://camt.cmu.ac.th/www.camt.cmu.ac.th", "https://camt.cmu.ac.th/", "https://www.cmu.ac.th/th/privacy"]}